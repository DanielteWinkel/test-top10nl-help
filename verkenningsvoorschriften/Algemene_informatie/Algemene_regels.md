---
title: Algemene regels
last_modified_date: 12-10-2023
layout: page
grand_parent: Verkenningsvoorschriften
parent: Algemene informatie
has_children: false
nav_order: 1
---

Algemene regels
===============

In de algemene regels worden de volgende onderwerpen behandeld:
- [Wijzigingenlog](Wijzigingenlog/Wijzigingenlog.html) 
- [Herziening](#herziening)
- [Nieuwe mogelijkheden Datamodel TOP10NL 1.2](#nieuwe-mogelijkheden-datamodel-top10nl-12)
- [Objectklasse](Objectklasse/Objectklasse.html)
- [Externe bronnen / data](../E/Externe_data/Externe_bronnen_data.html) 
- [Overzicht Maatvoering Objecten](#overzicht-maatvoering-objecten)
- [Beschrijving inhoud](#beschrijving-inhoud-verkenningsvoorschriften)

Herziening
==========

## Inleiding

Bij een herziening worden in de actualiteits-flow alleen die elementen verkend die sinds de vorige luchtfoto zijn gewijzigd.

Het beeld bij een herziening wordt gevormd door de luchtfoto in combinatie met de meest recente versie van het bestand. De te wijzigen gebieden worden tijdens het scanproces door fotovergelijk van de laatste 2 fotojaren opgespoord en getriggerd.

Bij een herziening maken we gebruik van **de Verkenningsvoorschriften** die voor het betreffende jaar van toepassing zijn.

Tijdens de fotointerpretatie moeten zoveel mogelijk gegevens uit de luchtfoto worden gehaald (met ondersteuning van de 360 graden panoramafoto’s).

De actualiteits-flow is zodanig ingericht dat we daarmee in staat zijn ieder jaar heel Nederland te herzien. Daarnaast vinden er gerichte kwaliteitsacties plaats op basis van bevindingen uit de kwaliteitsmetingen en naar aanleiding van reacties en wensen van klanten. Daarbij wordt de wettelijk voorgeschreven landelijke kwaliteitsnorm van 95% als ondergrens gehanteerd.

### Gebruik Ortho25
Scannen van het fotobeeld wordt gedaan op basis van ortho10 beelden. Als op basis van ortho10 beelden wijzigingen in het terrein geconstateerd zijn, maar nog niet volledig en/of met zekerheid zijn in te winnen, mag er gebruik gemaakt worden van ortho25 beelden. In de aandacht annotatie laag wordt de plaats geannoteerd met: "gebruik ortho25", zonder verdere figuratie. De ortho25 wordt dus niet gebruikt voor het opsporen van wijzigingen in het terrein, maar uitsluitend ter verduidelijking van wijzigingen die in de ortho10 al zijn geconstateerd.

### Verschillen tussen Orthofotomozaïek, ESPA-foto’s en cyclorama’s
Het kan voorkomen dat er verschillen waar te nemen zijn tussen het orthofotomozaïek en de ESPA-foto’s. Meestal zijn deze verschillen veroorzaakt door datumverschillen tussen de foto’s.

Er zijn twee mogelijkheden:

- Buiten je te interpreteren gebied: Dit kan veroorzaakt worden door datumverschil tussen de verschillende bladen. In principe is dit verschil niet erg, het moet namelijk vermeden worden om buiten het te interpreteren gebied te gaan werken. Als dit toch noodzakelijk is, dan zijn de ESPA-foto’s leidend.
- Binnen je te interpreteren gebied: Hier moeten de beelden aan elkaar gelijk zijn. Als dit niet zo is, kan dit veroorzaakt worden door een fout. Meld dit in dat geval bij voorkeur via je Senior.

Tijdsverschillen tussen de luchtfoto’s en de cyclorama’s komen ook voor, zeker indien gewerkt wordt op basis van één jaar oude luchtfoto’s. In dat geval is de luchtfoto leidend en dient deze zoveel mogelijk gevolgd worden ook al laten de cycloramabeelden al een actuelere situatie zien. Bij twijfel overleggen met je senior.

### Afwijkingen tussen luchtfoto en cyclorama
- Waar, ten tijde van de luchtfoto-opname, geen wijzigingen in het terrein zichtbaar zijn dient de oude situatie gehandhaafd te worden. Tijdelijke omleidingen van wegen worden niet aangegeven, op deze plaatsen wordt het oorspronkelijke wegenpatroon gehandhaafd. Nieuwe wegen, viaducten en tunnels die op de luchtfoto zichtbaar zijn worden wel gegeven. Een uitzondering hierop kan voorkomen indien uit informatie blijkt dat de tijdelijke situatie een aantal jaren achtereen blijft bestaan. Dit komt met name voor bij grote infrastructurele werkzaamheden aan het autosnelwegnet. Overleg in dit soort gevallen met je Senior, mede omdat dit soort werkzaamheden zich vaak over meerdere bladen uitstrekt.
- Vrijstaande gebouwen, gelegen binnen de getriggerde gebieden,die nog op de foto staan maar op basis van recentere cyclorama’s inmiddels zijn afgebroken, moeten worden weggenomen. In de aandacht annotatie laag wordt dan een aantekening gemaakt. Een (gedeelte van een) bebouwd oppervlak dat nog op de foto staat maar is afgebroken, wordt gehandhaafd als mag worden aangenomen dat de contouren van het bebouwd oppervlak niet wezenlijk zullen veranderen (bv. bij renovatie, herbouw). Als echter mag worden aangenomen dat de topografie na uitvoering van de nieuwbouw zal afwijken van de oude topografie, moet in dit geval de oude topografie worden weggenomen, waarna in de aandacht annotatie laag de plaats geannoteerd wordt met "in aanbouw", zonder verdere figuratie.
    
### Interpretatieverschillen tussen vorige en huidige herziening
Het is onmogelijk alle interpretatieverschillen uit te bannen, er blijft altijd een "grijs gebied" bestaan. De topograaf moet hier tijdens de herziening alert op zijn en alleen significante wijzigingen in het terrein aangeven en/of duidelijke fouten in de vorige verkenning herstellen.

Om het aantal bestandswijzigingen zoveel mogelijk te beperken tot alleen die wijzigingen die zich echt in het terrein hebben voorgedaan, wordt tijdens de foto-interpretatie een object pas aangepast of weggenomen en opnieuw gedigitaliseerd indien het **passingverschil groter is dan 5 meter in het terrein**.

- Wanneer een passingsverschil (< 5 meter) een vormfout betreft, dan moet deze fout aangepakt worden in de verkenning. Een vormfout is bijvoorbeeld dat TOP10NL bij straten een duidelijk afwijkend beeld laat zien in vergelijk met de luchtfoto.
- **Passingverschillen** tussen foto en bestand komen altijd voor en kunnen zich op twee manieren voordoen:
    - een gedeelte van de elementen past goed terwijl er binnen dit gebied een aantal objecten (bijv. huizen) niet past; je overlegt met de directe Senior of de topografie opnieuw moet worden uitgelezen.
    - incidentele passingverschillen tussen dezelfde elementen op foto en in bestand:
        - indien groter dan 5 meter opnieuw digitaliseren.
        - indien kleiner dan 5 meter geen wijzigingen.
        
- **Nieuwe bebouwing** wordt gedigitaliseerd op basis van de geldende opnamecriteria zoals omschreven in de verkenningsvoorschriften. Bij eventuele passingproblemen, dient de nieuwe bebouwing op de oude ingepast te worden.
- **Bestaande bebouwing** wordt in principe niet aangepast, ook al voldoet de bebouwing niet volledig aan de huidige verkenningsvoorschriften. Bestaande bebouwing mag alleen aangepast worden indien:
    - het passingverschil meer is dan 5 meter.
    - er sprake is van een nieuw gebouw, of een wijziging t.o.v. de vorige luchtfoto, die voldoet aan de voorschriften om te geven.
    - een gebouw geheel of gedeeltelijk is gesloopt.
        
- Tevens geldt voor de kwaliteitsactie QOF dat de mutatie geen betrekking mag hebben op het muteren van bestaande bebouwing, indien de wijziging betrekking heeft op het samenvoegen, een carport, uitbouwsel of een inspringing.
- Indien er grotere afwijkingen geconstateerd worden, dienen deze voorgelegd te worden aan de directe senior, waarna een beslissing wordt genomen hoe e.e.a. uit te voeren.
- Als er tijdens de vorige herziening een situatie a.d.h.v. een plan in het bestand is gezet, dan moet deze opnieuw worden gedigitaliseerd indien het passingverschil groter is dan 5 meter in het terrein. Dit soort situaties zijn herkenbaar aan de attribuutwaarde status “realisatie: in uitvoering”. Indien de situatie in het terrein overeenkomt met de weergave in het bestand, dan dient de attribuutwaarde status van de betreffende objecten verandert te worden in “in gebruik”.
    
#### Toelichting:
- De regel om bestaande bebouwing niet te muteren is ingevoerd in 2012. De reden van invoering was dat het CBS constateerde dat in sommige gebieden de oppervlakte van de bebouwing exceptioneel was toegenomen doordat enkele topografen de bebouwing volledig gingen muteren om aan de voorschriften te laten voldoen. Dit was voor het CBS onacceptabel i.v.m. het vaststellen van de gemeentelijke subsidies a.d.h.v. bebouwingsoppervlakte uit TOP10NL per gemeente. De productmanager BRT heeft daarom besloten om de verkenningsregels rond bestaande bebouwing in TOP10NL aan de huidige realiteit aan te passen. Hoewel het CBS inmiddels geen gebruik meer maakt van de bebouwing uit TOP10NL, blijft het huidige voorschrift m.b.t. de inwinning van bebouwing voorlopig van kracht.

#### Voorbeeld in ArcMap: Bestaande bebouwing

Enkele voorbeelden van situaties waarbij we de bestaande bebouwing WEL aanpassen

![](Voorbeelden_in_ArcMap/bestaande_bebouwing_WEL_aanpassen_800x700.png)

Enkele voorbeelden van situaties waarbij we de bestaande bebouwing NIET aanpassen

![](Voorbeelden_in_ArcMap/bestaande_bebouwing_NIET_aanpassen_800x700.png)

Nieuwe mogelijkheden Datamodel TOP10NL 1.2
==========================================

In TOP10NL 1.2 zijn nieuwe objectklassen, attributen en attribuutwaarden ingevoerd. Een gedeelte daarvan is verwerkt in de voorschriften, maar ook een gedeelte nog niet. In dit hoofdstuk zijn alle onderwerpen genoemd die nog niet verwerkt zijn. Deze onderwerpen zullen in een later stadium verwerkt worden in de voorschriften en waar mogelijke via een kwaliteitsactie verwerkt worden in TOP10NL.

Algemeen:
|     |     |
| --- | --- |  
| Mutatietype | wordt in de toekomst automatisch gekoppeld aan de versie. |

Wegdeel
|     |     |
| --- | --- |  
| Fysiek voorkomen | op rotonde |
| Fysiek voorkomen | op oprit / afrit vullen uit bron Automatische generalisatie |
| isBAGnaam | vulling wordt gepland |

Spoorbaandeel
-

Waterdeel
|     |     |
| --- | --- |  
| Vaarwegklasse |     |
| Naam officieel |     |
| isBAGnaam |     |

Gebouw
|     |     |
| --- | --- |  
| Type gebouw | kerk, moskee, synagoge, overig religieus gebouw<br><br>inwinnen volgens voorkomen in plaats van functie<br><br>(verwachte vulling april 2017) |
| Type gebouw | Brandweerkazerne, markant gebouw, observatorium, paleis, silo |
| Fysiek voorkomen | ondergronds |
| Gebruiksdoel | vullen vanuit de BAG |

Terrein
|     |     |
| --- | --- |  
| Type landgebruik | duin |

Inrichtingselement
|     |     |
| --- | --- |  
| Type inrichtingselement | calamiteitendoorgang |

Relief
-

Hoogte
|     |     |
| --- | --- |  
| Type hoogte | hoogwaterlijn |

Registratief gebied
-

Geografisch gebied
-

Plaats
|     |     |
| --- | --- |  
| Gehele objectklasse |     |

Functioneel gebied
|     |     |
| --- | --- |  
| Type functioneel gebied | waterkering |

Plantopografie
|     |     |
| --- | --- |  
| Gehele objectklasse |     |

Overzicht maatvoering objecten
==============================

|     |     |     |
| --- | --- | --- |  
| Object | Minimaal | Toelichting |
| Aanlegsteiger | 50 m | lengte |
| Aanlegsteiger gelegen binnen waterdeel met functie haven | geen |     |
| Aantal sporen | 5000 m | lengte bij wisselend aantal |
| Aardrand | 1 m | hoogte |
| Aardrand | 100 m | lengte |
| Afrastering | 2 m | hoogte |
| Afrastering | 1000 m | lengte |
| Afrastering rond gaswinning | 400 m | lengte |
| Afrastering<>buitenste rail spoorweg | 6 m | afstand (indien <6m dan geen afrastering |
| Bebouwing | 2 m | afstand |
| Bebouwing | 3 bij 3 m | lengte bij breedte |
| Binnenplaats in bebouwing | 1000 m² | oppervlakte |
| Bomenrij | 100 m | lengte |
| Bos | 90 % | enkelvoudig bos/ gemengd bos (verhouding) |
| Bos | 50 m² | oppervlakte |
| Bos binnen bebouwing of op erf | 1000 m² | oppervlakte |
| Brede houtrand | 50 m | lengte |
| Brede middenberm | 50 m | lengte |
| Dam (Koedam) | 12 m | maximale lengte symbool |
| Dijk | 1 tot 2,5 m | dijk schuin |
| Dijk | 2,5 m | dijk recht |
| Dijk | 100 m | lengte |
| Doodlopende straat naar stallingen achter bebouwing | 100 m | lengte |
| Doodlopende weg | 100 m | lengte |
| Doodlopende weg achter bebouwing | 250 m | doodlopende weg achter bebouwing |
| Doorgaand voetpad met gedeelten korter dan 100 m | 250 m | totale lengte |
| Dubbelspoor binnen enkelspoor | 500 m | lengte |
| Duiker | 0,6 m | geldt voor duiker onder weg, spoorweg of dijk (diameter) |
| Eiland | 50 m² | oppervlakte |
| Enkelspoor binnen dubbelspoor | 500 m | lengte |
| Functioneel gebiedspunt bedrijventerrein | 0,25 km² | oppervlakte |
| Functioneel gebiedspunt camping | 10.000 m² | oppervlakte |
| Functioneel gebiedspunt caravanpark | 10.000 m² | oppervlakte |
| Functioneel gebiedspunt sportpark i.c.m. sporthal | 1000 m² | oppervlakte |
| Functioneel gebiedspunt tennispark | 1000 m² | oppervlakte |
| Gebouw, rond | 4 m | diameter |
| Gebouw, tank | 8 m | diameter |
| Geluidswal | 2 m | hoogte |
| Geluidswal | 100 m | lengte |
| Geluidswering | 2 m | hoogte |
| Geluidswering | 100 m | lengte |
| Golfbreker | 50 m | lengte |
| Heg c.q. haag | 100 m | lengte |
| Hoogteverschil | 1 m | hoogte |
| Houtrand | 3 m | breedte |
| Kas/ warenhuis | 200 m2 | oppervlakte |
| Koedam (Dam) | 12 m | maximale lengte symbool |
| Loopgang | 3 m | breedte |
| Luchtbrug | 3 m | breedte |
| Maaiveld<>water | 3 m | hoogteverschil |
| Muur | 2 m | hoogte |
| Muur | 50 m | lengte |
| Op/ afrit dijk | 100 m | lengte |
| Pad | 100 m | lengte |
| Parkeerplaats | 1000 m² | oppervlakte |
| Parkeerplaats doorsneden door weg | geen | Beide delen samen >1000 m² |
| Parkeerplaats in bos | geen | Indien van oriënterende waarde |
| Poort/ opening in bebouwing | 3 m | breedte |
| Rijstrookvermelding | 500 m | lengte bij wisselend aantal |
| Ruiterpad | 2 m | breedte |
| Schoorsteen | 15 m | hoogte |
| Sloot | 0,5 m | breedte en diepte |
| Sloot1 | 3 m | breedte |
| Sloot2 | 3 tot 6 m | breedte |
| Steenglooiing | 50 m² | oppervlakte |
| Terreinvlak | 1000 m² | oppervlakte |
| Toegangsweg | 100 m | lengte |
| Vrijliggende Trap | 100 m | lengte hemelsbreed |
| Uitbouwsels/ inspringingen bebouwing | 3 bij 3 m | lengte bij breedte |
| Verkeersgeleider | 6 m | deel uitmakend van een groter logisch geheel |
| Verkeersgeleider | 50 m | lengte van een op zichzelf staand object |
| Voetpad | 100 m | lengte |
| Wal | 0,5 tot 1 m | hoogte |
| Wal | 100 m | lengte |
| Water | 50 m² | oppervlakte |
| Weg achter bebouwing aansluitend op openbare weg | 100 m | lengte |
| Weg met gescheiden rijbanen en smalle middenberm | 500 m | lengte |
| Wegberm | 6 m | breedte vanaf wegkant tot hart sloot, uitgezonderd talud (geen minimum) |
| Wegclassificatie | 250 m | lengte |
| Wegenpatroon op crossbaan | 10.000 m² | oppervlakte |
| Wegvlak | 2 m | breedte |
| Wijkgrootte tbv. classificatie ontsluitingswegen | 1 km² | oppervlakte |
| Zendmast | 15 m | hoogte |

Beschrijving inhoud verkenningsvoorschriften
============================================

Mogelijk zal niet elke onderdeel hieronder inbegrepen zijn in een onderwerp. Als er geen informatie over is, wordt het onderdeel verwijderd.

|     |     |
| --- | --- |  
| Naam | Naam van een topografisch object. |
| Definitie | Definitie of omschrijving van het object of verwijzing naar een andere naam (zie …….).<br><br>Ook geeft deze kolom doorverwijzingen aan naar aanverwante objecten (zie ook …). |
| Regelgeving | Aangegeven worden;<br><br>* Aan welke eisen het topografisch object moet voldoen om voor weergave op de luchtfoto in aanmerking te komen (hetzij direct, hetzij door middel van een verwijzing).<br>* Hoe dit object dan wordt aangegeven. |
| Toelichting | Nadere aanwijzingen voor de verkenning cq vastlegging van een object |
| Voorbeeld in het terrein | Afbeeldingen en mogelijk ander voorbeeldmateriaal om te tonen hoe een object er in de werkelijkheid uitziet |
| Voorbeeld in ArcMap | Afbeeldingen en mogelijk ander voorbeeldmateriaal om te tonen hoe een object er in ArcMap uitziet |
| Subtypen | Namen van een topografisch object die vallen onder een ander object, elk met hun eigen beschrijving |

Attentie: Er golden bijzondere regels voor objecten die in de A-Z index van vorige versies zijn uitgegrijsd, en worden in het algemeen tot nader order niet verkend. Om dit aan te duiden is de tekst hiervan in de onderwerpen grijs gemaakt.
